Title: 12. Nem-semmisségi (redo) naplózás és helyreállítás, kombinált (undo/redo) naplózás és helyreállítás, média-helyreállítás, adattárház, analitikus feldolgozás, OLAP, adatbányászat.

*Nem-semmisségi (redo) naplózás:*
A nem-semmisségi (redo) naplózás esetén a naplóbejegyzés az új értéket tartalmazza (T, X, új érték).

A semmisségi (undo) naplózással szemben a nem-semmisségi (redo) naplózás akkor használható, ha egy adatbáziselem új értéke soha nem kerül a lemezre, csak annak COMMIT-ja (véglegesítése) esetén. Az adatbázis esetleges rendszerhiba esetén a COMMIT-tált tranzakciók esetén a naplóbejegyzés szerinti új értékekkel állítható helyre.

Nem-semmisségi naplózási szabályok:
- R1. Ha a T tranzakció módosítja az X adatbáziselemet, a (T, X, új érték) naplóbejegyzést előbb a lemezre kell írni, mielőtt az X új értékét a lemezre írná a rendszer.
- R2. Ha egy tranzakció COMMIT parancsot kap, akkor a COMMIT naplóbejegyzést a lemezre kell írni.

A nem-semmisségi naplózás esetében tehát a lemezre írás sorrendje:
- Az adatbáziselemek módosítására vonatkozó naplóbejegyzések.
- A COMMIT naplóbejegyzés.
- Maguk a módosított adatbáziselemek. (A harmadik lépés sem történik meg feltétlenül, ha helyreállítás nélkül a rendszer leáll, akkor a naplóbejegyzések alapján állítható helyre.)

Helyreállítás nem-semmisségi naplózás alapján:
- A helyreállítás-kezelő a naplót az elejétől a végéig átvizsgálja (azaz időrendben).
- Minden olyan (T, X, v) bejegyzésre, ahol később T COMMIT/ABORT bejegyzése is előfordul, az X adatbáziselem v értékét újra beírja az adatbázisba.
- Minden COMMIT bejegyzésre ráír egy újabb COMMIT bejegyzést, így nem kell kétszer ugyanazt a hatást végrehajtani.

*Kombinált (undo/redo) naplózás:*
Ez esetben a naplóbejegyzés tartalmazza a régi és az új értéket is (T, X, régi érték, új érték).

Kombinált naplózási szabályok:
- UR1. Ha a T tranzakció módosítja az X adatbáziselemet, a (T, X, régi érték, új érték) naplóbejegyzést előbb a lemezre kell írni, mielőtt az X új értékét a lemezre írná a rendszer.
- UR2. Ha a T tranzakció COMMIT parancsot kap, akkor a COMMIT naplóbejegyzést azonnal a lemezre kell írni.

Előnye a tranzakció futásának leállítása előtti visszavonhatóság és a REDO funkció biztosíthatósága. Olyan, mint a semmisségi és a nem-semmisségi naplózási stratégia keveréke, de mindkettőnél nagyobb szabadságot ad a pufferkezelőnek abban, hogy mikor írja a módosított blokkokat háttértárra.

Helyreállítás kombinált naplózás alapján:
A rendszer először a nem teljes vagy abortált tranzakciók módosításait vonja vissza (az undo naplónál látott módszer szerint), majd a teljes, committ-ált tranzakciók nem kiírt módosításait viszi fel az adatbázisra (redo naplónál látott módszer szerint). Ennek lépései:

1. A losers listába a végéről kezdve először is felveszünk minden olyan tranzakciót (nevet), melynek nem találtunk eddig COMMIT vagy ABORT bejegyzését. Aztán a winners listába felveszünk minden olyan tranzakciót, melynek COMMIT bejegyzését már láttuk. A naplót a végétől kezdve olvassuk:
   - Ha <Ti COMMIT> vagy <Ti ABORT> bejegyzést találunk, és Ti nem volt eddig sem a winner, sem a loser listában, akkor felvesszük a winners, illetve a losers listába.
   - Ha <Ti, X, v, w> bejegyzést találunk, és Ti a losers listában van, akkor X értékét v-re állítjuk, és a naplóba kiírunk egy <Ti, X, v> undo bejegyzést.
   - Egyéb esetben nem teszünk semmit.

2. A naplót az elejétől kezdve olvassuk:
   - Ha <Ti, X, v, w> bejegyzést találunk, és Ti a winners listában van, akkor X értékét w-re állítjuk, és a naplóba kiírunk egy <Ti, X, w> redo bejegyzést.
   - Egyéb esetben nem teszünk semmit.

*Média helyreállítás:*
A számítástechnikai eszközrendszernek (média), amelyen az adatbázis tárolódik, médiabeli meghibásodásaiból fellépő adatvesztések megoldása. Ilyen esetben a helyreállítást általában legutóbbi mentésből végzik, az undo naplót használva. Lépései:

1. Szükség esetén új médium installálása a meghibásodott helyett (mondjuk, új merevlemez).
2. Az utolsó archív másolat visszatöltése (restore).
3. Az archív másolat készítése óta keletkezett naplókat alkalmazzuk a megfelelő rend szerint.

A naplózás akkor folytonos, ha egy archív másolat elkészítése után a naplózás olyan időpontban történik, hogy az archív másolat készítésének befejezésétől kezdve nem hiányzik egyetlen tranzakció által végrehajtott műveletre vonatkozó naplóbejegyzés sem.

*Adattárház (Data Warehouse):*
Az adattárház több különböző forrásból származó, integrált, az időbeliséget is figyelembe vevő adatoknak olyan gyűjteménye, amely elsősorban döntéstámogatási céllal jött létre. 

Jellemzői:
- **Témaorientált**: Az adatokat nem a forrásadatbázisok funkciói szerint, hanem az adattárház témái szerint szervezzük.
- **Integrált**: Az adatokat egységes formára hozzuk.
- **Időfüggő**: Az adatok mindig tartalmaznak időbeli információt.
- **Nem változó**: Az adatok csak olvashatók, nem módosíthatók.
- **Összegzett**: Összegzett adatokat tartalmaz.

*Analitikus feldolgozás és OLAP:*
Az on-line analitikus feldolgozás (OLAP – On-Line Analytical Processing) olyan adatbázis-technológia, amely az adattárházak adataihoz való hozzáférést optimalizálja.

OLAP kocka:
Az OLAP kocka egy többdimenziós adatszerkezet (n-dimenziós is lehet), ahol:
- **Dimenziók**: Az adatok csoportosítására szolgáló szempontok, jellemzők (pl. földrajzi régió, idő, termék).
- **Mértékek (Measures)**: A vizsgált mutatók, számszerűsíthető értékek.
- **Tagok (Members)**: Egy adott dimenzióhoz tartozó konkrét értékek.
- **Cellák**: A dimenziók találkozásában lévő értékek, melyek a mértékeket tartalmazzák.

OLAP műveletek:
- **Forgatás (Pivot)**: A nézet átrendezése a dimenziók átszervezésével.
- **Szeletelés (Slice)**: Egy dimenzió egyetlen értékének kiválasztása, ezáltal egy (n-1) dimenziós kocka létrehozása.
- **Kockázás (Dice)**: Több dimenzió több értékének kiválasztása, ezáltal egy alkocka létrehozása.
- **Lefúrás (Drill Down)**: Részletesebb adatok megjelenítése.
- **Felfúrás (Roll Up)**: Adatok magasabb szintű összesítése.

*Adatbányászat (Data Mining):*
Az adatbányászat nagy adathalmazokban rejtett összefüggések, minták feltárására szolgáló módszerek összessége. Célja olyan új, használható és érthető ismeretek kinyerése az adatokból, amelyek nem voltak előre ismertek.

Adatbányászati módszerek:
- **Osztályozás (Classification)**: Előre definiált kategóriákba sorolás.
- **Klaszterezés (Clustering)**: Hasonló objektumok csoportosítása előre definiált kategóriák nélkül.
- **Asszociációs szabályok feltárása**: Gyakran együtt előforduló elemek azonosítása (pl. kosárelemzés).
- **Regresszió**: Numerikus értékek megjóslására szolgáló modellek készítése.
- **Idősor-elemzés**: Időben rendezett adatsorokban felismerhető minták azonosítása.
- **Anomália-detektálás**: A normális mintázattól eltérő adatok azonosítása.

Az adatbányászat folyamata:
1. Probléma meghatározása
2. Adatgyűjtés és előkészítés
3. Adattisztítás és transzformáció
4. Modellalkotás és tanítás
5. Kiértékelés és értelmezés
6. Alkalmazás és monitorozás